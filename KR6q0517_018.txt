# -*- mode: mandoku-view; -*-
#+DATE: 2016-06-08 5:55
#+TITLE: 寒松操禪師語錄
#+PROPERTY: CBETA_ID J37nB392
#+PROPERTY: ID KR6q0517
#+PROPERTY: SOURCE Jiaxing Canon Vol. 37, No. B392
#+PROPERTY: VOL 37
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0517_J_018-0635b> 
#+PROPERTY: JUAN 18
方外英華(原版存吳江今收入全錄卷第十八)¶
¶
吳江　顧有孝茂倫　王載咸平　選定¶
新城王士祿西樵　平湖陸世楷孝山　候官許　珌天玉　武進薛信辰國符　參¶
¶
桐城智　操寒松(號隱翁百愚老人法嗣住青龍善權白雲寶嚴安樂禮菴弁山)¶

** 別硯¶

#+BEGIN_VERSE
「　客有四方志去去尚沉吟客離還可晤硯離莫可尋¶硯問余何適遠在薝蔔林知足空天地乘閒閱古今¶我元不逃質停雲飄素襟半瓢乘野色一杖荷松陰¶念子生平志潤得古人心留助知己者銷磨歲月深」
#+END_VERSE
¶

** 招隱¶

#+BEGIN_VERSE
「　人生有所事隱顯莫全超達則善天下致君繼唐堯¶不然見機早縱意樂陶陶第一休為上第二隱為高¶嚴陵非無友友莫易爾操陶潛非無祿祿莫折爾腰¶閒來七松下枕石臥雲濤閒來五柳前抱月歌青宵¶此情誰可訴所以為君招」
#+END_VERSE
¶

** 細林同友人雪夜讀莊子¶

#+BEGIN_VERSE
「　一鼓二鼓天三峰四峰雪窗破不關風紙報寒聲冽¶遣夢讀南華似與鬚眉結凍宿垂天雲快睹禽中傑¶江海一逍遙逍遙惟自竊偶感逍遙情是情有幾徹¶將此情與寒只對梅花說」
#+END_VERSE
¶

** 訪陳其年史雲臣賦得白雲深處¶

#+BEGIN_VERSE
「　地僻絕無塵風光高且曠濤聲萬壑連漁樵尋莫向¶中有飲翠人翛然忘得喪素懷羅百川白眼空千嶂¶門掩青霄雲夢翻滄溟浪我來訪舊棲無心到月上¶回首問家童笑指煙霞宕」
#+END_VERSE
¶

** 春宵遣懷次百老人韻¶

#+BEGIN_VERSE
「　夢破一聲鐘遠峰月漸起搔首不成眠門開深竹裏¶長嘯發清風紅墮山茶蕊回看松際雲澹罩清江水
<pb:KR6q0517_J_018-0635c>¶夜寂幽籟沉萬里清如洗此意誠難言未識誰相委¶閒步問蒼梅梅默笑而已」
#+END_VERSE
¶

** 中秋次韻贈東澗公¶

#+BEGIN_VERSE
「　霽碧光可依煙柔晚色靜遠水化雲英樓開玲瓏景¶玉兔散天香疏鐘響空嶺幽興入清澂雲流石夢冷¶袒󱧶坐臨風倚月聽歌郢白雪老秋容談笑娛清影¶濤聲侵竹枝桐陰落金井涼從今夜來誰能發深省」
#+END_VERSE
¶

** 和東坡戒殺詩¶

#+BEGIN_VERSE
「　水有蓮可肉山有筍可汁但將筍與蓮日可飽脣溼¶物我同性靈稚耄戒在得護生悟尚遲恣意何太急¶惜珠因惜鵝惜語因惜鴨相殺在虛鄰相訴在幽冪¶血畫刃邊痕濺來天亦赤骨亂澗邊堆橫來地亦白¶今雖異影形昔也曾冠幘人能為物憐物亦代人泣¶人物兩相憐惻隱心不缺蔬可供高人茗可飲嘉客¶苟不昧素心心可與神集」
#+END_VERSE
¶

** 寒晚同徐竹逸儲雪持限韻¶

#+BEGIN_VERSE
「　霜花泣亂叢水煙縈石髮桐滴露無聲雲將推出月¶螢掠點疏簷獨樹落寒樾鴈塔蕩冰壺餘光流莫閼¶閒愛楓葉丹一棹清歌發好景不多停聚散成倏忽」
#+END_VERSE
¶

** 南安太守艸書歌¶

#+BEGIN_VERSE
「　東海先生豪且放翰墨淋漓世不讓管城斫盡老湘¶筠客卿磨盡幾滄浪或在琅玕或薜蘿半無衫履半¶頭科灑灑直疑神鬼助瀟瀟但見雲煙過一埽龍遊¶千幅絹似越攻吳遺鏃箭恍兮又是驥奔泉得法不¶因人舞劍縱橫醉裏更無憑點點行行山石崩澹似¶飛雲流曉月禿如老樹挂枯藤說甚艸章與急就說¶甚鳥跡與蝌蚪是蔡是李不堪論曰顛曰素何足數¶天將奇伎與先生不同他悔學衛夫人徒費手」
#+END_VERSE
¶

** 寄懷王玠右名世兩兄弟¶

#+BEGIN_VERSE
「　美人兩兩江之芷江煙一帶隔秋水停雲正在大江
<pb:KR6q0517_J_018-0636a>¶頭目斷東皋劍氣紫陡有瑤章天外來高歌雅坐春¶風堆波浪溯洄三泖竭繁華一洗六朝灰仙臺多見¶暮雲起十載神交惟一紙山川老我興扁舟風月知¶君心萬里青谿谿上沙艸深黃浦浦邊魚鴈沉野客¶秋晚誰相對再期山水共談心」
#+END_VERSE
¶

** 秋日寄懷獨立和尚¶

#+BEGIN_VERSE
「　憶得梅花一笑別蒹葭又是驚飛雪老我青山藏我¶拙孤懷耿耿亦癡絕何時江上將蘆折漾藻飄煙渡¶兩浙浙水相邀探禹穴談詩說劍光生冽」
#+END_VERSE
¶

** 金山寺¶

#+BEGIN_VERSE
「　金碧江心柱寒光照影閒鉤簾吳月上捲浪楚雲還¶鐘落巖前水僧歸鏡裏山一拳古佛地曾不借人間」
#+END_VERSE
¶

** 隆福寺(即青龍十二景)¶

#+BEGIN_VERSE
「　樹老前朝寺臨春起臥龍門連湖水闊地接海山重¶殿古風鳴磬樓高月扣鐘一塵飛不到時有白雲封」
#+END_VERSE
¶

** 青龍塔¶

#+BEGIN_VERSE
「　誰插空中柱高標碧漢齊湖山來遠近日月遶東西¶下視疑無地通霄信有梯憑欄時一嘯天小白雲低」
#+END_VERSE
¶

** 昇仙臺(昔王可交成仙處)¶

#+BEGIN_VERSE
「　羽化仙何在流泉咽洞簫棋殘雲局冷臺老雨花飄¶跨鶴尋丁令吹笙憶子喬多情壇上月夜夜照丹遙」
#+END_VERSE
¶

** 酒缾山(昔韓世忠勞軍處)¶

#+BEGIN_VERSE
「　疊疊山如簇餘酣澹夕陽缾遺空貯月劍古暗飛霜¶青艸留人恨秋動客傷至今誰得醒嚷鳥下沙場」
#+END_VERSE
¶

** 白鶴江¶

#+BEGIN_VERSE
「　澂瀾迴白羽煙澹冷危巢丹頂浮朝月霜魂掠夜濤¶潮隨清淚落鐘帶片雲敲憶昔乘仙去還疑化蟄蛟」
#+END_VERSE
¶

** 通波塘¶

#+BEGIN_VERSE
「　雲根穿白水柳線曳清灣出海分諸國回瀾遶萬山¶櫓聲煙外冷鷗夢鏡中間何日乘槎便星河滿載還」
#+END_VERSE

<pb:KR6q0517_J_018-0636b>¶

** 杏花村¶

#+BEGIN_VERSE
「　醉鄉迷曲徑映日埽霞空香滴凝朝露帘斜颺晚風¶尋來攀翠客半是典裘翁江釀宜春滿波流一片紅」
#+END_VERSE
¶

** 會龍菴¶

#+BEGIN_VERSE
「　徑僻幽居勝浮橋水面橫經殘雲夢曉鐘落夜潮平¶試看蛟龍聚謾言風雨驚應知開白社恐起蹙眉聲」
#+END_VERSE
¶

** 獅子橋¶

#+BEGIN_VERSE
「　怪石連波架猙獰跨渡頭毛添春艸綠吼逐雨谿流¶枕水驚狐泣橫空動鬼愁誰為題柱客千載壯滄洲」
#+END_VERSE
¶

** 醉眠亭¶

#+BEGIN_VERSE
「　一亭春色古面面醉風狂石枕青山迥泉流白墮香¶杯中傾兔魄夢裏到仙鄉笑問簷前鳥聲聲為底忙」
#+END_VERSE
¶

** 綠野橋¶

#+BEGIN_VERSE
「　長虹吞野色垂蔭襯霜蹄樹老蒼欄合藤深翠磴齊¶水隨潮聚散煙共柳高低不見賞心客春留滿一谿」
#+END_VERSE
¶

** 戒衣亭¶

#+BEGIN_VERSE
「　亭古誰為額留衣老歲華條清分活水色絳染流霞¶影落孤雲靜鉤垂片月斜更憐新雨後零落綴簷牙」
#+END_VERSE
¶

** 古寺春回(即隆福人詠)¶

#+BEGIN_VERSE
「　上方春乍暖鐘韻落江湄陋室留雲補疏簷引月窺¶堤黃金入柳砌白玉浮枝天惜名藍古花開不忍遲」
#+END_VERSE
¶

** 浮圖秋月¶

#+BEGIN_VERSE
「　仰聞天上語平看夜光浮素彩摩金頂雕欄挂玉鉤¶香清澂桂露影倒亂江流一柱燈千古幾人到上頭」
#+END_VERSE
¶

** 竹院晚涼¶

#+BEGIN_VERSE
「　滿圃鳴寒玉千竿晚漏光韻邀人飲翠雲抱節分香¶和露滴雲溼招風納戶涼北窗留一枕良可晤羲皇」
#+END_VERSE
¶

** 平田煙雨¶

#+BEGIN_VERSE
「　谿眠雲不起百畝宿溟濛鷺立煙籠雪濤回竹吼風¶嵐沉山色冷瞑壓水聲空艸色平欺眼人疑澹墨中」
#+END_VERSE

<pb:KR6q0517_J_018-0636c>¶

** 橋畔僧歸¶

#+BEGIN_VERSE
「　潮涸分沙觜小橋僧晚旋錫飛吳嶺月衣染楚江煙¶帶影尋金剎和聲問玉川忽聞清磬引轉入碧雲邊」
#+END_VERSE
¶

** 松林雪霽¶

#+BEGIN_VERSE
「　玉糝山山老人家畫裏新寒消松影瘦凍解竹腰伸¶嵒瀉千條練林餘一片春袁安何處是笑指路西鄰」
#+END_VERSE
¶

** 靜夜聞鐘¶

#+BEGIN_VERSE
「　湛湛天橫水疏鐘映遠洲聲來和鴈落響去共雲浮¶帶月侵孤枕依風度小樓寂寥時送斷萬里醒人愁」
#+END_VERSE
¶

** 龍江夕照¶

#+BEGIN_VERSE
「　風急催歸棹濤驚走白沙留光銜岫影隨浪泛藤花¶遠岸波中仄孤城畫裏斜鏡空無可洗唯浴暮天霞」
#+END_VERSE
¶

** 聽琴¶

#+BEGIN_VERSE
「　非關聲出遠多是覓高賢澗水疑流指松風想入弦¶似遺清淺外宛在月明前此撥休容易春山曉洞天」
#+END_VERSE
¶

** 東岡文讌¶

#+BEGIN_VERSE
「　漠漠蒼煙外平岡倚畫樓同來人興致不減晉風流¶松落琴聲細杯斟竹葉浮德星相聚處雲擁大江頭」
#+END_VERSE
¶

** 晚涼¶

#+BEGIN_VERSE
「　日夕煙光紫山濤出翠微好風將月上野色逐禽飛¶石竹涼生遠谿雲薄暮歸吟深誰作伴歌唱起漁磯」
#+END_VERSE
¶

** 送介丘錢大游九華¶

#+BEGIN_VERSE
「　出郭因風便蘭橈過急湍謫仙為致意采石好盤桓¶山擬前程遠江如去路寬高巖尋翠晚與我寄來看」
#+END_VERSE
¶

** 秋燕¶

#+BEGIN_VERSE
「　畫棟時頻入涼風復見侵語疑辭舊主飛似戀知音¶香謝銜泥潤衣輕掠水深明年春社到還向玉堂尋」
#+END_VERSE
¶

** 江天聞鴈¶

#+BEGIN_VERSE
「　隱約雲排陣依微散水鄉一聲秋滿塞幾處艸含霜¶睡客驚猶遠歸人聽最傷情關無限意況復月光芒」
#+END_VERSE

<pb:KR6q0517_J_018-0637a>¶

** 遊大山菴次老人韻¶

#+BEGIN_VERSE
「　苔封蒼徑滑極頂小江山樹老眠松閣煙寒依石關¶千峰從地涌孤鶴自天還欲訪逃禪處問雲借半間」
#+END_VERSE
¶

** 祝友¶

#+BEGIN_VERSE
「　裔出龍文傑英華啟後賢臘高峰頂樹心湛水中天¶閒詠欺工部狂書壓老顛風流人莫測盡道是頑仙」
#+END_VERSE
¶

** 自適¶

#+BEGIN_VERSE
「　日間何所事鼓腹嘯長空湖海三生客乾坤一隱翁¶興來詩自勝悟後語誰同獨羨青霄月論心皎潔中」
#+END_VERSE
¶

** 詠竹¶

#+BEGIN_VERSE
「　一林鳴碎玉滿榻照寒光處世能忘熱親人不在香¶風生彈律呂月上寫文章愛伴禪心靜和雲埽夕陽」
#+END_VERSE
¶

** 寓吳江包朗威張九臨陳長發吳小脩聞瑋¶
趙砥之山子叔子顧樵水喻非指過訪¶

#+BEGIN_VERSE
「　秋老蒼煙外林幽雨露新雪灘逢釣叟蕭寺作詩人¶靜極聊堪隱閒多剩得貧他時攜一策乘月問遺民」
#+END_VERSE
¶

** 雲門漫興¶

#+BEGIN_VERSE
「　步輕憐艸嫩不必更支笻吟詠一谿水盤桓數朵峰¶雪殘林翠溼春曉曙光濃笑指蒼茫外聲來何處鐘」
#+END_VERSE
¶

** 懷北溟大師¶

#+BEGIN_VERSE
「　兩兩關山闊誰憐丘壑情看梅雙眼瘦放鶴一身輕¶歸夢聯江冷餘懷託月明何時重把袂共眺白雲生」
#+END_VERSE
¶

** 訪何山幽禪寺有感¶

#+BEGIN_VERSE
「　為訪幽禪寺千山策一笻藤花迷斷碣谿水咽殘鐘¶砌老雲根活萊深屐齒封如何天上月不照此杉松」
#+END_VERSE
¶

** 遊僊¶

#+BEGIN_VERSE
「　擬入神僊境臨風且挂冠壺中間日月雲外數峰巒¶不作長年客難成一粒丹殘碁猶未已碧海幾經乾」
#+END_VERSE
¶

** 送陳確菴孝廉歸婁東¶

#+BEGIN_VERSE
「　庭花何爛熳多為餞行開送客詩千卷留人茗一杯
<pb:KR6q0517_J_018-0637b>¶帆從江上去書寄海邊來莫惜遊山屐乘雲返翠苔」
#+END_VERSE
¶

** 早行¶

#+BEGIN_VERSE
「　是誰同曉發只約一枝笻出谷驚棲鳳登舟起臥龍¶鐘聲煙外遠樹影月邊重十里亭何處蒼茫有數峰」
#+END_VERSE
¶

** 贈王思受¶

#+BEGIN_VERSE
「　卜宅臨淞水先調物外心半軒明月澹一徑白雲深¶欲惜身如玉須憐刻似金君參投子意便向此中尋」
#+END_VERSE
¶

** 訪千華和尚¶

#+BEGIN_VERSE
「　不識千華路迢迢信杖藜環山尋竹隱問石見雲棲¶瀑響傳深谷荷香拂大堤他時風月下再話劍樓西」
#+END_VERSE
¶

** 同聖集九一令詒坐于田秋雯之和鶴堂¶

#+BEGIN_VERSE
「　暑退晴光澹涼風報早秋因乘黃鶴去時為白雲留¶談笑多高士生涯一釣舟欲知明日興傳語問清流」
#+END_VERSE
¶

** 遊浮山¶

#+BEGIN_VERSE
「　深林尋古寺曲徑繞危樓鐘磬家聲舊松篁野色幽¶因瞻雙塔秀得聽一谿流雨過收春去惟餘月半鉤」
#+END_VERSE
¶

** 重遊浮山¶

#+BEGIN_VERSE
「　金剎知何處鐘聲杳靄間常因尋碧澗幾度問青山¶屐齒留新跡苔痕識舊斑白雲猶曉事時伴老僧還」
#+END_VERSE
¶

** 贈秬園侯記原次宋荔裳觀察韻十二首¶

#+BEGIN_VERSE
「　負郭山如簇清風滿竹軒乾坤容我嬾禽鳥識人言¶把茗消殘夢焚香弔遠魂蒼茫煙樹外沙淺露苔痕」
#+END_VERSE
¶

#+BEGIN_VERSE
「　自是紅塵遠窗開翠靄間朝看鴻影度暮聽鶴聲還¶沼曲煙流徑簷深月扣關同人無限意知我只谿山」
#+END_VERSE
¶

#+BEGIN_VERSE
「　方池拳石穩野鳥立無妨竹響侵書幔花飛點筆床¶好風閒不奈送雨納微涼坐久忘塵思誰云日更長」
#+END_VERSE
¶

#+BEGIN_VERSE
「　樹古名園好幽居分外清詩成新水漲琴對遠山橫¶石抱雲來宿梅將雪共爭閒閒春日上倚杖聽催耕」
#+END_VERSE
¶

#+BEGIN_VERSE
「　煙荒三徑窄豐艸日重鑱舊業追王謝高風比籍咸¶橋危人競渡花落鳥爭銜五世丹書在相看啟玉函」
#+END_VERSE

<pb:KR6q0517_J_018-0637c>¶

#+BEGIN_VERSE
「　上谷今如故高林報曉鳥笛聲風裏細亭影月中孤¶采隱人非遠問奇字更殊不辭時下榻俛仰歎蓁蕪」
#+END_VERSE
¶

#+BEGIN_VERSE
「　十畝幽棲處歸休得四宜鮮烹籬曲筍香摘路傍葵¶交重方來遠談深臥去遲他年風雨夕猶憶論交時」
#+END_VERSE
¶

#+BEGIN_VERSE
「　君有詩千首逍遙共客吟鳴山聽野鹿掠水看飛禽¶不有先投轄如何得解簪因憐丘壑趣一棹足幽尋」
#+END_VERSE
¶

#+BEGIN_VERSE
「　雅集傳經宅風流隱士家閒情隨柳葉早信託梅花¶棋局驚人靜歌聲雜客譁一堂明月冷清影為誰賒」
#+END_VERSE
¶

#+BEGIN_VERSE
「　文章懷雅道復見謫仙人尹綠憑南斗樵青仰北辰¶煙霞期共未鷗鷺可同寅剩有光芒在千秋桂一輪」
#+END_VERSE
¶

#+BEGIN_VERSE
「　一鏡涵天地晴波語鷫鷞彈絲琴劍古逸韻嘯歌良¶燭剪流金蕊盤餐剖玉漿慇懃遊子意春色滿仙航」
#+END_VERSE
¶

#+BEGIN_VERSE
「　名公留勝境字字壓江淹飄逸風前得清新雨後添¶惜花非是俗愛月詎傷廉太史遙觀處賢星兆隱占」
#+END_VERSE
¶

** 秬園雜詠次侯記原韻十二首¶

#+BEGIN_VERSE
「　為復前人業閒情故里偏山頹非舊日鳥語似初年¶曲徑關心細深巖進步邅悠悠几席外品節是家傳」
#+END_VERSE
¶

#+BEGIN_VERSE
「　偶從林下過蒼翠繞藍輿適興千株柳消閒一帙書¶清暉移竹密晴影入簾疏尤喜白雲好時來問起居」
#+END_VERSE
¶

#+BEGIN_VERSE
「　人中誰俊傑江左識君賢弦絕傳經帳花留夢筆年¶醉心惟古道樂志亦逃禪幽意撩人甚清同一鏡圓」
#+END_VERSE
¶

#+BEGIN_VERSE
「　一丘堪伴侶獨棹載雲煙綠水成全幅青山作半聯¶風情真邈矣忠孝尚如然滿壁舒懷抱驚人句可傳」
#+END_VERSE
¶

#+BEGIN_VERSE
「　招隱芳流古幽懷獨遠超鳥聲春滿閣月色水平橋¶補竹留先澤磨碑話勝朝寄言花外徑未許玉驄驕」
#+END_VERSE
¶

#+BEGIN_VERSE
「　荷浦回流淨層軒對此濱波行千片月花漏幾多春¶瘦以梅為友閒將石作鄰長年門不出令我想伊人」
#+END_VERSE
¶

#+BEGIN_VERSE
「　重岡閒散步嵐氣半晴陰竹戛篩金影泉流漱玉音¶魚荒閒水獺飯罷落山禽時有好風至科頭柳外吟」
#+END_VERSE
¶

#+BEGIN_VERSE
「　故物還新宇人留翰墨香春秋遵上古陵谷信穹蒼
<pb:KR6q0517_J_018-0638a>¶澗芷行堪采書田豈自荒微聞牆壁裏絲竹奏先王」
#+END_VERSE
¶

#+BEGIN_VERSE
「　小圃餘香雪長林把釣竿迎春芸閣暖送雨艸亭寒¶橘樹三千指荷香十二闡交情期舊好何必結雞壇」
#+END_VERSE
¶

#+BEGIN_VERSE
「　野客棲遲處苔痕溼桂陰煙霞知我意林樾見君心¶高臥匡床穩閒行古洞深松風時有約一撫不弦琴」
#+END_VERSE
¶

#+BEGIN_VERSE
「　芝蘭纔結秀空谷早傳芳洛下才名重吳中姓字香¶東巖雙壁燦南浦五雲祥遙看讀書處花陰覆堵牆」
#+END_VERSE
¶

#+BEGIN_VERSE
「　流水清谿轉孤山土自為卉翹資秀發樹老閱傾欹¶客去仍明月人間盡好時合歡堤上露常帶柳絲垂」
#+END_VERSE
¶

** 時一大師過訪聯句¶

#+BEGIN_VERSE
「　握別青谿後(寒)重逢將十年(時)秋高峰頂月香老桂¶花天(寒)把茗時懷古論心夜入禪(時)此情誰共曉(寒)¶霜鴈下平川(時)」
#+END_VERSE
¶

** 十僧詠(有引)¶

予自別硯脫塵觀摩擇侶假深山而寄跡拓法¶
社以棲禪歌入袖之清風談點頭之白石隻身¶
磨歲月真閒似得病中滿缽貯煙霞異趣渾忘¶
老至自是乾坤歷遍誰當問慵於人以此質之¶
同心同心不無一哂。¶

*** 山僧¶

#+BEGIN_VERSE
「　翠微棲老一枝安樹欲成龍鶴化丹香結深林花晚¶發光搖峭壁日先看閒中活計雲千片靜裏生涯竹¶數竿洗菜不流黃葉去遊人那得到危巒」
#+END_VERSE
¶

*** 禪僧¶

#+BEGIN_VERSE
「　透徹玄關第一機長空霧淨見星稀一聲竹擊青山¶曉數朵桃開碧澗肥法海深澂波瀲豔禪心獨照月¶流輝蒲團裏面真消息片片晴雲澹不飛」
#+END_VERSE
¶

*** 講僧¶

#+BEGIN_VERSE
「　繩床高坐獨披襟一塵清風論素心學冠斗山靈脈¶遠胸羅江海玅源深香生簾外花初雨龍起虛中墨
<pb:KR6q0517_J_018-0638b>¶作霖講罷爐煙誰得旨點頭巖石是知音」
#+END_VERSE
¶

*** 詩僧¶

#+BEGIN_VERSE
「　瀟灑狂歌別一天無中有味澹中妍空林雨過詩成¶畫古塔雲收畫入禪閒借推敲消歲月清憑嘯傲老¶山川從來懷抱多題石不到驚人不浪傳」
#+END_VERSE
¶

*** 老僧¶

#+BEGIN_VERSE
「　經殘月下影蒼蒼百結鵓衣染戒香臞若松梢棲埜¶鶴皓如鏡裏墮秋霜攜笻笑問乾坤老擁毳閒看歲¶月長寄語人間休更算由來甲子總相忘」
#+END_VERSE
¶

*** 病僧¶

#+BEGIN_VERSE
「　淨埽維摩丈室幽閒觀榻外物無留棲身幻示三分¶病對客常將一默酬藥煮清泉香乍爇柴添活火燄¶初收安心自得安閒法何必耆婆向世求」
#+END_VERSE
¶

*** 孤僧¶

#+BEGIN_VERSE
「　雲瓢獨抱枕江濱流水年年寄此身壁立雲根鷗作¶友梅開雪砌石為鄰數聲幽磬消閒日一衲清風憶¶古人幾欲逃形天地外回頭尚有影相親」
#+END_VERSE
¶

*** 遊僧¶

#+BEGIN_VERSE
「　放浪乾坤埜鶴同乾坤滿貯一囊中穿林面帶松煙¶色買渡衣黏杏雨紅盂洗清流來楚澤錫飛明月過¶秦宮閒雲也道山居好遊罷歸來問曉風」
#+END_VERSE
¶

*** 貧僧¶

#+BEGIN_VERSE
「　湖山夢破立無錐缽底塵生虛鳥窺食摘松花餐綠¶樹衣聯荷葉翦清池半窗月色千年畫四壁濤聲一¶卷詩清澹門風幾家有翛然唯許白雲知」
#+END_VERSE
¶

*** 嬾僧¶

#+BEGIN_VERSE
「　世事悠悠謾遠圖心同流水是非無涕垂不管寒侵¶面詔逼寧知使有符佛頂漏殘憑翠積僧房雨仄待¶風扶彼蒼容我疏慵甚枕石蘧蘧蝶夢孤」
#+END_VERSE
¶

*** 逃禪
<pb:KR6q0517_J_018-0638c>¶

#+BEGIN_VERSE
「　長揖雞窗別硯耕半瓢煙水謝虛名青山髮斷千莖¶緒白社心空一片情衲洗松風鳴曉籟杖挑江月照¶郵程佛書剩得閒身讀肯被儒冠誤此生」
#+END_VERSE
¶

** 過崑山訪乾一諸豸史¶

#+BEGIN_VERSE
「　昔年幾度夢登臨今獨尋流入上林鶴立松梢翻素¶羽鴻來天外墮清音筍抽石竇和煙煮茶熟蘭泉帶¶月斟話盡殘燈蓮漏永寒光獨照故人心」
#+END_VERSE
¶

** 詠影¶

#+BEGIN_VERSE
「　相親相近已忘年盡日慇懃不變遷秉燭看花隨客¶後臨流把釣占人前詩尋雪夜同扶杖月載煙波共¶泛船幾度欲離離未得倦來仍與抱雲眠」
#+END_VERSE
¶

** 寄東岡諸子¶

#+BEGIN_VERSE
「　光飛劍色燦星辰隱隱扶桑擬問津詩法遙傳天寶¶句丰標猶勝永和人無虛鶴渚風前約來看龍江雨¶後新野墅梅花開欲遍扁舟早放莫逡巡」
#+END_VERSE
¶

** 祝張揆原工部¶

#+BEGIN_VERSE
「　春入華林玉滿枝相逢盡道豔陽時茸城山水由拳¶月才子文章工部詩美釀花間留客飲閒消石上共¶仙棋年年喜看霞觴進一曲清歌天地知」
#+END_VERSE
¶

** 善權寺¶

#+BEGIN_VERSE
「　華林簇簇翠微巔捧出荊谿古善權繞殿雷書唐日¶月垂庭柏偃晉風煙山環玉帶千嵒擁霜扣金鐘萬¶里傳大演洞源流正脈派分諸剎續龍淵」
#+END_VERSE
¶

** 遊善權洞¶

#+BEGIN_VERSE
「　梯旋石窟覓丹砂幻景幽深巧莫加窈窕暗通仙子¶徑空明別就埜人家竇懸紅日千光燦乳溼清風一¶滴斜問是誰來為鎖鑰谿眠曲水起煙霞」
#+END_VERSE
¶

** 春江¶

#+BEGIN_VERSE
「　一聲旅鴈度江村客舍香銷睡正溫舟放夜潮來古¶渡霧連寒月亂黃昏落花浪逐魚驚夢垂柳煙迷鳥
<pb:KR6q0517_J_018-0639a>¶斷魂何處醉人泥路滑隔林引犬吠柴門」
#+END_VERSE
¶

** 初夏偶成¶

#+BEGIN_VERSE
「　古木森森一徑通看雲盡日倚青桐虛堂夢破湘簾¶雨小榻涼生水殿風霧鎖鶯聲迷葉底煙飛竹翠積¶庭中桃花謾逐春歸去正有孤笻趁落紅」
#+END_VERSE
¶

** 喜青龍前殿落成¶

#+BEGIN_VERSE
「　長年砌老點苔花喜遘雲聯壯海涯掩映門牆仙子¶第交輝金碧梵王家丹臺無復埋荒艸紺宇能令散¶彩霞更得泖峰來正面簷牙遠挹翠痕斜」
#+END_VERSE
¶

** 喜青龍大殿落成¶

#+BEGIN_VERSE
「　鶴渚東回抱隱淪殿臺直壓大江濱成來棟將千¶尺老去飛霜逾十春天地重教山色秀煙霞共道畫¶圖新層層梅竹環蒼翠時引清風入戶頻」
#+END_VERSE
¶

** 喜梅源普同塔落成¶

#+BEGIN_VERSE
「　十畝林泉鑑影清交加窣堵頌新成雪餘三面銷間¶夢月到雙扉慰老情白石繞來香皎潔青山捧出勢¶崢嶸悠悠靜覺乾坤小何必風前覓化城」
#+END_VERSE
¶

** 九峰環翠(鳳庫神薛機橫天馬崑是謂九峰)¶

#+BEGIN_VERSE
「　峰峰秀出勢玲瓏涌地排嵐插遠空翠潑千重吳樹¶接煙分九點越山通東西城郭圍雲表遠近人家入¶畫中尚記靈巖新雨過江天掩映沐春風」
#+END_VERSE
¶

** 三泖回瀾(三泖者大泖園泖長泖也一名谷水)¶

#+BEGIN_VERSE
「　風拂流雲動泬漻空澂倒影浴青霄危湍頻瀉銀濤¶涌峭石驚翻玉壘搖回練遠收江口浪怒聲直接海¶門潮陰晴不礙漁家樂一釣中天野色饒」
#+END_VERSE
¶

** 湖山日出(澱山在澱湖之上)¶

#+BEGIN_VERSE
「　煙樹參差繞澱湖濛籠霽色隱金烏清波未出同高¶下碧嶂纔離似有無天上風雲隨影現人間樓閣偕¶光敷閒來隔水聞漁唱一片飛帆狎野鳧」
#+END_VERSE
¶

** 海門晴眺(海門橋名諸海門公獨建因名)
<pb:KR6q0517_J_018-0639b>¶

#+BEGIN_VERSE
「　海翁曾惜往來繁獨駕長虹跨海門風景賞心隨再¶覽晴光得意可重論數來五嶽盤閒栗看去三江石¶上痕因憶授書人不見行藏自許付乾坤」
#+END_VERSE
¶

** 學潭泛月(潭在泮宮中有小洲今為放生池)¶

#+BEGIN_VERSE
「　清流一派曲池來遠漾冰輪印碧苔天散光華隨夜¶朗人將宮闕向晴開遙生水面鋪金地照出城頭涌¶玉臺泮底虯鱗興有待乘閒也解共徘回」
#+END_VERSE
¶

** 孔宅尋春(聖裔孔禎隋時宦于吳葬玉環衣冠地饒梅竹)¶

#+BEGIN_VERSE
「　扶杖幽村晝覺寒墓門深處鎖迴瀾千年埋玉前朝¶事半匣藏冠後代看樹色侵衣堪嘯傲禽聲到耳好¶盤桓彌空雪浪層層接會有人歌聖澤寬」
#+END_VERSE
¶

** 江浦潮生(邑有三江五浦)¶

#+BEGIN_VERSE
「　錯落沙汀寄鳥蹤忽驚斷岸雪溶溶漲成澤國浮天¶地梳動珠宮起蟄龍萬折瀠紆齊合脈百川匯注盡¶朝宗乘槎如辯淵源處不向星河泛九重」
#+END_VERSE
¶

** 昇仙舊臺(王可交飛昇處)¶

#+BEGIN_VERSE
「　偶自飛昇偶戰場遊人幾欲問滄桑鶴隨方外煙霞¶冷栗授舟中日月長鄉國轉睛羅夢杳英雄回首謫¶仙狂滔滔不盡龍江水只別丹臺泛渺茫」
#+END_VERSE
¶

** 夾橋雙剎(橋在北關內傍有寶月願豐兩寺)¶

#+BEGIN_VERSE
「　金鰲翠柳並婆娑夾構浮幢蘸玉波梁勢高低連石¶駕鐘聲南北共雲和侵霄細雨迷宮殿拂水輕舟壓¶芰荷靜聽兩堂歌貝葉往來人帶梵音過」
#+END_VERSE
¶

** 隆福聞鐘(隆福寺在青龍鎮整麗甲於一邑)¶

#+BEGIN_VERSE
「　寶網羅珠散遠芬華鐘隱隱燦靈文空林敲動山風¶起野曠鳴驚海雉分夢破紅塵天乍曉聽殘紫塞日¶初曛堪憐道走名場客誰解棲心叩白雲」
#+END_VERSE
¶

** 清明值雨¶

#+BEGIN_VERSE
「　春深雨裏落英紅半染飛煙半趁風柳葉聲寒春事¶老梨花夢斷客愁空片帆人立清江外隔岸鳩呼綠
<pb:KR6q0517_J_018-0639c>¶樹中溢目韶華誰共惜年年惟見水流東」
#+END_VERSE
¶

** 訪吳司成梅村¶

#+BEGIN_VERSE
「　款乃聲中夏日長薰風影裏挂危檣孤雲出岫三年¶別一水環村六月涼路入疏籬分古徑香流遠浦識¶芳塘談深相共忘天暮夕照絲絲柳數行」
#+END_VERSE
¶

** 和貫齋殳山人過訪¶

#+BEGIN_VERSE
「　一客天涯久未還誰移畫舫渡潺湲談深壟上三花¶樹知隱雲間九點山韻戛清風蟾煥彩文投紫霧豹¶成斑應思梅竹期常晤莫惜芒鞋到石關」
#+END_VERSE
¶

** 為百老人求坦菴方學士塔銘次韻留別¶

#+BEGIN_VERSE
「　銘求千里步遲遲纔遇知音又別離一櫂寒光牽野¶興半江晴影賦歸期送行人去風盈袖留別詩成月¶滿枝攜得文章歸故國白雲也愛共相隨」
#+END_VERSE
¶

** 寄懷顧茂倫¶

#+BEGIN_VERSE
「　江天空闊曉風清遙朢松陵紫氣橫廿載英華招逸¶士半窗滴露引書聲青山有約音遲寄綠水無期夢¶欲生浪跡煙霞惟我輩何時相對數閒情(英華茂倫巢名)」
#+END_VERSE
¶

** 過九峰艸堂同陸兵憲張水部諸豸史徐蘇¶
野張漢度分得風字¶

#+BEGIN_VERSE
「　片帆無恙挂薰風廿里輕煙一櫂通山引客來流水¶外翠邀人坐畫圖中知音喜有乾坤在話舊惟餘我¶輩同影對夜深忘溽暑艸堂月上細林東」
#+END_VERSE
¶

** 細林晚眺分得青字¶

#+BEGIN_VERSE
「　薰風攜我出閒庭宿雨初收艸木醒湖面蒼茫千頃¶白山眉濃澹數痕青纔同野色分殘照又伴晴光遠¶遠馨眺罷不知天早晚一聲漁笛隔谿聽」
#+END_VERSE
¶

** 鏡湖艸堂分得啼字¶

#+BEGIN_VERSE
「　青山面面接沙堤咫尺仙居路不迷雲起湖邊光聚¶散帆開簾外影高低吹萍細浪看魚戲拂樹清風聽¶鳥啼(乾一同人放生於此)多少人傳新栗里時來問字一留題」
#+END_VERSE

<pb:KR6q0517_J_018-0640a>¶

** 同乾一登二十三峰閣分得龍字¶

#+BEGIN_VERSE
「　乘暇登高訪舊蹤喜同知己話從容星懸古瓦光堪¶摘雲繞虛窗影欲重紅藕香中千尺壁綠楊蔭裏廿¶三峰憑欄時喚沙鷗問道是何人起臥龍」
#+END_VERSE
¶

** 喜徐松之過訪¶

#+BEGIN_VERSE
「　竹徑參差久不刪偶逢蠟屐破苔斑煙霞老我多年¶思湖海留君半日閒興到松閒歌白雪倦來枕上對¶青山牽人更有情深處鐘送黃昏月一灣」
#+END_VERSE
¶

** 遊投子寺有感¶

#+BEGIN_VERSE
「　凌風一嘯白雲隈轉入空林艸木哀斷碣不堪頻拂¶拭野猿何事獨徘徊月臨谿畔詢幽徑花落巖前覆¶劫灰回首山靈相借問幾時得聽曉鐘來」
#+END_VERSE
¶

** 顧茂倫王咸平選先師百老人同予詩入方¶
外英華集梓竣承送閱拈謝¶

#+BEGIN_VERSE
「　徑僻幽深歲月忘誰分桂櫂載文章清標客已傳摩¶詰逸韻人猶頌野王林接好山來翠遠池開曲水引¶流長展看欣有知音在欲報還期問艸堂」
#+END_VERSE
¶

** 看忙¶

#+BEGIN_VERSE
「　人多笑我拙我笑人多巧所以我常閒看人忙不了」
#+END_VERSE
¶

** 固窮¶

#+BEGIN_VERSE
「　離家三十載去國一閒身不是慵為計從來嬾訴人」
#+END_VERSE
¶

** 渡嶺¶

#+BEGIN_VERSE
「　山水知人性山雲見客心愛看山與水一日一登臨」
#+END_VERSE
¶

** 汎舟¶

#+BEGIN_VERSE
「　潮生江面闊擊水皺天容一日遊三泖片帆挂九峰」
#+END_VERSE
¶

** 鉏荳¶

#+BEGIN_VERSE
「　一鉏復一鉏鉏盡鉏邊艸只見白雲深不知春色老」
#+END_VERSE
¶

** 答友¶

#+BEGIN_VERSE
「　偶然更一字莫以我為師我到霜侵鬢纔能讀古詩」
#+END_VERSE
¶

** 送客
<pb:KR6q0517_J_018-0640b>¶

#+BEGIN_VERSE
「　客路經秋老江聲帶月寒但成天下士莫只到長安」
#+END_VERSE
¶

** 看月¶

#+BEGIN_VERSE
「　月破千山寂清輝眼界寬不知何所似立立又看看」
#+END_VERSE
¶

** 乞菊¶

#+BEGIN_VERSE
「　秋老連山醉秋英覓近鄰若教無此興誰可伴閒人」
#+END_VERSE
¶

** 禱雨¶

#+BEGIN_VERSE
「　荒畬積老火大地為之焚有咎咸歸我無殃天下人」
#+END_VERSE
¶

** 試耕¶

#+BEGIN_VERSE
「　曉起驅黃犢披風試白田一犁春色老耕破隴頭煙」
#+END_VERSE
¶

** 巡夜¶

#+BEGIN_VERSE
「　鐸聲敲落月犬吠傍籬聽不覺舒長嘯驚飛葉一庭」
#+END_VERSE
¶

** 春雨¶

#+BEGIN_VERSE
「　寺冷三春雨鶯啼盡日風吹殘花十里濃染曉煙紅」
#+END_VERSE
¶

** 回里吟十首¶

#+BEGIN_VERSE
「　裔出嚴陵第一枝逍遙雲外古如斯那知去後書臺¶老客至難尋別硯詩」
#+END_VERSE
¶

#+BEGIN_VERSE
「　故山風景近如何古蹟蕭條少客過聞說前朝英傑¶盛人家指點在煙蘿」
#+END_VERSE
¶

#+BEGIN_VERSE
「　去日童顏皓首回半肩風露獨徘徊蒹葭秋水年年¶在不信伊人去不來」
#+END_VERSE
¶

#+BEGIN_VERSE
「　欣逢父老歎離居好月窺人影更舒品坐簷牙相對¶久風和夜色入簾疏」
#+END_VERSE
¶

#+BEGIN_VERSE
「　一別園林三十年滿庭芳艸共誰憐不辭遠路多風¶雨忍聽啼鳥泣墓田」
#+END_VERSE
¶

#+BEGIN_VERSE
「　華表當年翠靄閒誰為收拾只空山多情猶是中天¶月時惜荒原去復還」
#+END_VERSE
¶

#+BEGIN_VERSE
「　幽棲欲埽幾追尋流水活埋一徑深明月清風聊作¶供定知鑑我遠來心」
#+END_VERSE
¶

#+BEGIN_VERSE
「　年深故舊半凋殘遠策孤笻對影寒鳥語林泉應識¶我且同石上暫盤桓」
#+END_VERSE

<pb:KR6q0517_J_018-0640c>¶

#+BEGIN_VERSE
「　蕭蕭艸木盡荒墳陌上誰同細論文山水不須頻發¶笑朝來應接有煙雲」
#+END_VERSE
¶

#+BEGIN_VERSE
「　錐無立地忽西東爾汝還應惜我窮莫笑一歌焚塚¶上不將杯酒奠幽宮」
#+END_VERSE
¶

** 善權百老人萬松嶺塔上種樹詩十首¶

#+BEGIN_VERSE
「　一嶺傳來列萬松年深無復翠雲封童山片片誰堪¶惜惟有春光著意濃」
#+END_VERSE
¶

#+BEGIN_VERSE
「　白雲西去幾經春人老空階窣堵新遠自他山分得¶種和煙遍植石嶙峋」
#+END_VERSE
¶

#+BEGIN_VERSE
「　凌虛一塔洞門隈滿岫雲濤手自栽休笑艸荒人不¶見總期天外鶴飛來」
#+END_VERSE
¶

#+BEGIN_VERSE
「　價高不惜買山翁撫就森森氣已雄肯比人間桃李¶質素枝徒染一時紅」
#+END_VERSE
¶

#+BEGIN_VERSE
「　星散同人天一方誰扶煙霧上高岡移時不見清陰¶淺他日陰深塔又藏」
#+END_VERSE
¶

#+BEGIN_VERSE
「　野色交加喜作鄰扶疏檻外倍精神青山莫放樵夫¶入應惜朝來種樹人」
#+END_VERSE
¶

#+BEGIN_VERSE
「　夾道平添露遠山青青點破石頭頑好看秀色飛猶¶聚不禁幽禽去復還」
#+END_VERSE
¶

#+BEGIN_VERSE
「　籬圍壟上抱清臞繞塔松杉幾萬株漫遣濤聲侵客¶夢累他水墨寫榮枯」
#+END_VERSE
¶

#+BEGIN_VERSE
「　亭亭四顧欲垂陰徑曲幽閒護塔深攜杖時來枝畔¶立是誰共話歲寒心」
#+END_VERSE
¶

#+BEGIN_VERSE
「　培成歲月欲婆娑石老文章煥碧蘿分付樹神常愛¶護莫教人採棟梁過」
#+END_VERSE
¶

** 山居¶

#+BEGIN_VERSE
「　閒攜片笠到山家瀑響松風自煮茶啜罷歸來天欲¶暮半肩明月半肩花」
#+END_VERSE
¶

#+BEGIN_VERSE
「　道人只合住谿山山愛幽深谿愛閒箇箇谿山如舊¶識谿山指點結禪關」
#+END_VERSE

<pb:KR6q0517_J_018-0641a>¶

#+BEGIN_VERSE
「　松風賣盡價無酬且把松風枕石頭一葉落時知暑¶退那從甲子問春秋」
#+END_VERSE
¶

#+BEGIN_VERSE
「　深入白雲知幾重數間茅屋結雙松花飛林外將成¶雨樹老巖前欲化龍」
#+END_VERSE
¶

#+BEGIN_VERSE
「　翠竹一竿千箇字青山萬朵半聯詩閒來倚杖谿邊¶立鷗鷺無端笑我癡」
#+END_VERSE
¶

** 姑蘇夜泊¶

#+BEGIN_VERSE
「　舟留勝地說當年歌管聲連不夜天今夕只餘城上¶月夜來還照玉人眠」
#+END_VERSE
¶

** 澱山遠眺¶

#+BEGIN_VERSE
「　竹樹森森翠欲流半凝曙色半凝秋移笻絕頂諸山¶小萬頃煙波一聖收」
#+END_VERSE
¶

** 元放故居和王介遠韻¶

#+BEGIN_VERSE
「　潛水雲屯略彴孤江山仍在昔人無夜深唯剩簾前¶月曾照先生一釣鱸」
#+END_VERSE
¶

** 送曹道士之茅山¶

#+BEGIN_VERSE
「　君去茅山八月天木樨撩亂曉風前征帆明日吳江¶水回首雲間一帶煙」
#+END_VERSE
¶

** 過佛日寺¶

#+BEGIN_VERSE
「　雨霽江天艸木森櫂隨流水訪知音疏疏磬引雲歸¶壑落落鐘催月上林」
#+END_VERSE
¶

** 漁父¶

#+BEGIN_VERSE
「　閒消歲月汎扁舟客裏生涯問碧流細柳疏風天欲¶暮一聲漁笛下滄洲」
#+END_VERSE
¶

** 歸樵¶

#+BEGIN_VERSE
「　閱遍江天事已非一回歲月一更衣年來贏得霜侵¶鬢十里空山負翠歸」
#+END_VERSE
¶

** 送山夫道人住點易臺(并序)¶

辰山點易臺在九峰中景最幽勝予常登眺占¶
句云昔人點易坐高臺點罷臺空人不來今對
<pb:KR6q0517_J_018-0641b>¶
易臺留夜月莫隨朱露點蒼苔吟罷而返昨山¶
夫來我謂乾一請居其上予喜臺之得主人矣¶
復贈送一絕。¶

#+BEGIN_VERSE
「　昨來剡櫂君看我今主僊臺我看君坐到夜深山月¶上研朱聲在碧霄聞」
#+END_VERSE
¶

** 漁火¶

#+BEGIN_VERSE
「　空江一抹轉斜暉燈散漁舟傍晚歸點點燒殘明月¶夜沙鷗驚起故飛飛」
#+END_VERSE
¶

** 九日¶

#+BEGIN_VERSE
「　霜酣楓葉半蕭騷菊老秋英起素濤不信故園離日¶遠十年九處獨登高」
#+END_VERSE
¶

寒松大師余同里隱翁也別硯超然得大總持印¶
心於百老人作獅子吼法語以為海內所尊仰至¶
拈題得句清深圓秀讀之如遊珠網瓊林金沙玉¶
沼之間豈漢魏以下人所易得耶松陵顧王二子¶
輯其詩繼百老人以行誠欲使海內重其禪者並¶
重其詩也雖然詩之禪禪之詩有異余敢以詩測¶
禪師蓋禪而詩赴焉我願海內重其詩者當益重¶
其禪爾。
龍眠山居士方拱乾敬跋¶
方外英華(終)
<pb:KR6q0517_J_018-0641c>¶

